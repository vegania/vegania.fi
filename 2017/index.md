---
layout: page
title: Vegånia - 2017
permalink: /2017/
main-menu: Vegånia 2017
main-menu-weight: 6
description: "Kiitos kaikille vuoden 2017 Vegåniaan osallistuneille!"
---

Kaikkien aikojen ensimmäinen Vegånia-tapahtuma järjestettiin Turun
Vanhalla Suurtorilla elokuussa 2017. Tapahtuma houkutteli yli
kymmenentuhatta herkuttelijaa tutustumaan ravintoloiden tarjontaan ja
muuhun ohjelmaan! Tapahtuma toi Vanhalle Suurtorille yhteensä 16
vegaanisia herkkuja tarjoavaa ravintolaa ja yhteensä 21
näytteilleasettajaa. Annoksia myytiin yli 14 000 kappaletta ja 2 000
ihmistä oli kuuntelemassa [Vegånia ♥ Kirjis](/2017/veganialoveskirjis/) -bändi-iltaa.

Ruokatorille osallistuivat seuraavat ravintolat ja näytteilleasettajat:

{% include logocards.html data=site.data.2017.ruokatorin_ravintolat %}

## Ruokatorin ohjelma 2017

### Pikakurssi falafelien tekoon / Shams-falafelit

* perjantai 4.8.'17 klo <time datetime="2017-08-04T16:00+02:00">16</time> ja <time datetime="2017-08-04T18:00+02:00">klo 18</time>
* lauantai 5.8. klo <time datetime="2017-08-05T13:00+02:00">13</time> ja <time datetime="2017-08-05T18:00+02:00">klo 18</time>

Shams-falafelien myyntipisteellä pikakursseja falafelien tekoon.

### Pako eläintilalta -pakopeli / Animalia

* perjantai 4.8.'17 klo <time datetime="2017-08-04T15:00+02:00">15</time> - <time datetime="2017-08-04T20:00+02:00">20</time>

Animalian teltalla kokemuksellinen Pako eläintilalta -pakopeli vie pelaajan suomalaisen tehotuotannon olosuhteisiin. Peli on maksuton ja sitä pelataan 2-4 hengen ryhmissä.

### Lyhytelokuvaesitys / Oikeutta eläimille

Oikeutta eläimille esittää omalla teltallaan vuonna 2016 tuottamaansa suosittua ja kiitettyä virtuaalitodellisuuselokuvaa. Elokuvaa katsotaan virtuaalitodellisuuslaseilla, jolloin katsoja näkee 360 astetta ympärilleen. Elokuva kestää reilut viisi minuuttia ja sen kertojana toimii Olavi Uusivirta.

### Turun panimofestivaali TuPa

Vanhan Suurtorin ympäristössä järjestettiin Vegånian aikana myös
Turun panimofestivaali TuPa. Tapahtuma-alueet sijoitettiin vieretysten,
jotta festivaalivieraat voivat nauttia TuPa:n anniskelualueella Vegånian
vegaanisten herkkujen palanpainikkeeksi myös pienpanimo-oluita.
Panimofestivaalialue oli avoinna Vegånian tapaan perjantaina 4.8.
klo 15 - 23 ja lauantaina 5.8. klo 12 - 24.

### Brinkkalan piha

Suurtorin viereisellä Brinkkalan pihalla järjestettiin Vegånian aikana
monipuolista ohjelmaa. Perjantaina alueella kuultiin Vegånian ja
Osuuskunta Turun Kirjakahvilan yhteistyössä järjestämiä keikkoja.

Lauantaina Kirjakahvila järjesti pihalla perinteisen Punx for Seitan-
tapahtuman. Lauantai-iltapäivällä kuultiin myös Vegånian ohjelmaan
kuuluva luento vegaanin ravitsemuksesta.

**perjantai 4.8. klo 18 - 02** [Vegånia ♥ Kirjis](/2017/veganialoveskirjis/) -bändi-ilta.

Esiintymässä: Risto, Kuningas Yrjö & Original Hese, Antti Alanko,
Syömisen äänet, Taipuva luotisuora sekä Iida Umpikuja
Guggenized

**lauantai 5.8. klo 12 - 02** Kirjakahvilan Punx for Seitan -tapahtuma

lauantai 5.8. klo 15 Luento: Vegaaniruokavalion
koostaminen. Laillistettu ravitsemusterapeutti, Vegaaniliiton
ravitsemusvastaava Lotta Pelkonen.

### Nimikkoannokset

Vuoden 2017 Vegånia levittäytyi myös Vanhan Suurtorin
ulkopuolelle. Turkulaiset yhteistyöravintolamme tarjosivat
elokuun ensimmäisen viikon aikana 1.-5.8.
ravintoloissaan tapahtuman nimikkoannoksen tai -menun.

[Vegånia-nimikkoannoksia](/2017/ravintolat/menu/) löytyi seuraavista ravintoloista:

{% include logocards.html data=site.data.2017.nimikkoannos_ravintolat %}