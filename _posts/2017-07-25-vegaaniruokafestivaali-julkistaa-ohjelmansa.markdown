---
layout: post
title:  "Vegånia – vegaani&shy;ruoka&shy;festivaali julkistaa ohjelmansa: luvassa huippu&shy;ravintoloita ja bändejä"
date:   2017-07-25 12:00:00 +0200
categories: tiedote
---
Vanhalla Suurtorilla elokuun ensimmäisenä viikonloppuna järjestettävällä ruokatorilla on mukana 18 ravintolaa ja muuta näytteilleasettajaa. Lisäksi tapahtumaviikolla yhteensä 12 turkulaisessa ravintolassa tarjoillaan vegaanisia Vegånia-annoksia. Tapahtuman aikana järjestetään myös luento ja kuullaan musiikkia.

Vegånia – vegaani&shy;ruoka&shy;festivaali järjestetään ensimmäistä kertaa perjantaina ja lauantaina 4.-5.8.2017 Turun Vanhalla Suurtorilla. Samaan aikaan ja yhteistyössä ruokafestivaalin kanssa torilla järjestetään myös Turun pienpanimofestivaali TuPa.

Ruokatorilla mukana ovat ravintolat Kuori ja Roots Kitchen, Tikitak, Good Sås, Cafe Ketunleipä, Tres, Karu Izakaya, Wood and fire pizza, Lucky Vegan, Turku Kahvilla, Fafas, Latte Cafe, Shams Falafelit, Sushigalleria Len’s ja HoDai. Vegånian sponsorina on tapahtumassa Yosa-välipalatuotteitaan esittelevä Bioferme.

Vegånia levittäytyy myös Vanhan Suurtorin ulkopuolelle. Turkulaiset yhteistyöravintolat tarjoavat elokuun ensimmäisen viikon aikana (31.7.-5.8.) ravintoloissaan tapahtuman nimikkoannoksen tai -menun. Vegånia-teemaherkkuja voi maistella Kaskiksessa, Kuoressa, Vänäkissä, Panda Sushissa, Turun KASVIS-ravintolassa, Gastropub Löydössä, Teinissä, La Victoriassa, Leipomo Grynissä, Karu Izakayassa, Kembuz Cafessa, Pinellassa ja Smooth It!:ssä.

Herkkutorin lisäksi Vegåniassa vierailijoille on tarjolla myös ohjeisohjelmaa, mm. veganismia ja vegaaniruokaa käsittelevä luento sekä pikakurssi aitojen falafelien valmistukseen. Perjantaina Vegånian yhteydessä soi musiikki, kun Suurtorin viereisellä Brinkkalan pihalla lavalle nousee kuusi eri esiintyjää: Risto, Kuningas Yrjö & Original Hese, Antti Alanko, Syömisen äänet, Taipuva luotisuora sekä Iida Umpikuja Guggenized. Keikat järjestetään yhteistyössä Osuuskunta Turun Kirjakahvilan kanssa. Lauantaina Kirjakahvila järjestää lisäksi pihalla kirpputoritapahtuman sekä illalla perinteisen Punx for Seitan -tapahtuman.

Turun kaupunki tukee Vegånia-tapahtumaa.
